# Самокеровані команди

Це такий живий організм, який вміє виховувати в окремих людях відповідальність.
Тому розберемо:
- що таке відповідальність
- що таке самокерована команда
- сама по собі команда не існує, має бути мета, тому як формулювати мету
- і про процес безперервної зміни процесів, який може стати базою в побудові самокерованої команди

## Відповідальність

> Більшість людей насправді не хочуть свободи, тому що вона передбачає відповідальність,
> а відповідальність більшість людей лякає.  
> _Зігмунд Фрейд_

Ми розберемо, що таке відповідальність, щоб вона нас не лякала.
Ми не торкнемось визначень — їх багато і в них можна заблукати.
Для нас цікавіше, як стати відповідальними чи як навчити відповідальності.
Тому спробуємо разом розібрати різні кєйси про нас, щоб на своїй шкурі відчути, якими ми є і якими ми можемо бути, якщо дещо почати змінювати в собі.

Почнемо з того, що кожен з вас має сказати, що стало причиною будь-якої останньої особистої невдачі.

> _/Запишемо причини, вкінці розбираємо кожну (локус, які варіанти виправдань ще можна знайти, які варіанти рішень при внутрішньому локусі можуть бути)/_

До цього повернемось на завершенні.

Найголовніше **відповідальність не дається, вона береться**. Це перше що потрібно знати.
В будь якому іншому випадку відповідальність не працює, чи працює дуже погано.
І з саме з цього випливає важкість навчити відповідальності.

Які можуть бути випадки, коли відповідальність дається чи нав'язується, давайте розберемо.

> _Як на вашу думку відповідальність може даватись?_

- примусова відповідальність — ви берете відповідальність через те, що не змогли відмовити.  
  Що потрібно, щоб вона працювала? _(контроль і покарання)_ Відповідальність залишається на тому, хто контролює і карає.
- перекладена відповідальність — ви не берете відповідальність, але той хто її на вас поклав, вважає що зняв її з себе.  
  Відповідальність загубилась по дорозі. Це перший випадок, але без контролю. А от покарання може несподівано прилетіти.
  Фактично, відповідальність залишилась на тому, хто не зміг її передати.

> Гарний приклад коли батьки купують хом'ячка дитині.
> - хто захотів хом'ячка, дитина чи батьки? — як це вплине на відповідальність дитини?
> - хто годує хом'ячка, дитина чи батьки? — як це вплине на відповідальність дитини?
> - які наслідки, як що хом'ячок помре? — як це вплине на відповідальність дитини?
> - як пояснить смерть хом'ячка дитина?

### Локус контролю

```
           ┌──────────────────┐
      ┌────┤ відповідальність ├──────┐
      │    └────────┬─────────┘      │
      │             │                │
┌─────┴────┐ ┌──────┴──────┐   ┌─────┴─────┐
│ зовнішня │ │ невизначена │ ┌─┤ внутрішня ├─┐
└──────────┘ └─────────────┘ │ └───────────┘ │
                             │               │
                       ┌─────┴─────┐   ┌─────┴──────┐
                       │ зовнішній │   │ внутрішній │
                       │   локус   │   │    локус   │
                       │ контролю  │   │  контролю  │
                       └───────────┘   └────────────┘
```

Щоб уникнути помилок в наступній частині, скажу що відповідальність можливо розділити:
- зовнішня (це коли ви берете відповідальність за те, що від вас не залежить. Це прояв шизофренії) — так не потрібно робити, але випадки зустрічаються часто
  (не плутати з політикою, тому що політики здорової людини беруть на себе відповідальність, політики в Україні намагаються її уникнути)
- невизначена (ви вчора пообіцяли намалювати на сьогодні картину, але зламали обидві руки і вам відняло мову) — це випадки,
  коли через зовнішні непереборні сили неможливо визначити відповідальність
- внутрішня — відповідальність за наслідки особистих дій чи бездіяльності
  (про це і поговоримо далі, перші два типи нас не цікавлять)

Точніше ми поговоримо про Локус контролю, це стан який можливо вимірювати.

#### Зовнішній локус контролю

Це такий стан людини, коли за будь-які невдачі відповідальність перекладається на зовнішні сили.
Також відповідальність на зовнішні фактори перекладається за бездіяльність чи ще до настання невдачі.

> Давайте потренуємось, я називаю що ви мали зробити, а ви вигадаєте будь-яку відмазку:
> - повинен пофарбувати паркан, але ти побіг грати в м'яч — маєш пояснити батькам чому паркан не пофарбований
> - граєш в телефон і вже точно знаєш що не підготовиш доповідь на завтра — маєш пояснити професору
> - (хто відповів вигадує ситуацію наступному)
>
> Всі ті "відмазки" це якоря за якими розпізнається зовнішній локус.

Наголошую, що це стан людини, в якому вона перебуває постійно.

#### Внутрішній локус контролю

Це стан, в якому людина відчуває власну відповідальність за результат.
Або відмовляється від відповідальності на початку справи, бо відмова теж є прояв відповідальності.

Така людина шукає шлях, як досягти мету. В сучасному світі роботодавці шукають відповідальних працівників,
тому перша співбесіда проходить з HR який розпізнає по якорям локус контроль.

> Давайте ще потренуємось, ситуація така:
> - ви залежите від постачальника, який за місяць вам має поставити деталі без яких ви не зможете зробити свій проект.
>   ви зателефонували за пів місяця, але постачальник не відповів, наступний раз за тиждень, але він знов не відповів.
>   Ваші наступні дії (відповідає один).

В житті так не буває, тому що при вашій зацікавленості в проекті, вас почне бентежити вже перша не відповідь постачальника, і ви почнете ще тоді робити спроби з'ясувати справи.
Але частіше найманий працівник з зовнішнім локусом заздалегідь підготує відповідь (_не дозвонився до постачальника_) і дочекається останнього дня.
Можливо почне бентежитись вже після того, коли термін вже мине.

Тобто, проява внутрішнього локусу залежить від виходу з зони комфорту. Потрібно себе заставити ...
Дуже часто це залежить від інтуїції, яка з середини підказує ... (не зміг додзвонитись, потрібно додзвонитись бо щось може піти не так)

У разі невдачі якорем внутрішнього локусу є коли людина бере відповідальність на себе:
— "Я повинен був врахувати, але не врахував."
— "Я намагався з ними домовитись, але не знайшов вагомих аргументів."
Тобто можна почути, що людина **зробила** аби уникнути ситуації, але щось не врахувала чи т.і.

Вам може помилково здатись, що локус це про виправдовування — ніт.
Це більше про те, як людина реагує на виклики і запитання.

> А тепер, дайте відповідь (в форматі "в мене не вийшло тому що ...") на причини невдачі, які ми записали на початку гутірки.  
> _/розібрати різницю в відповідях, де зовнішній, де внутрішній локус/_

А тепер саме цікаве. Локус контролю формується при соціалізації. (так пишуть психологи)
Тобто він закладається від дитинства і може змінюватись впродовж життя в залежності від оточення і мотивації.

> _Давайте нагенеруємо випадки, які змінюють локус від зовнішнього на внутрішній..._

Варіанти:
- ...
- розповідати про локус
- неприйняття зовнішнього локусу (ризик особистого конфлікту)
- відповідальність людини перед командою (блокування дій інших)
- командна відповідальність перед зовнішнім колом, суспільством (прагнення до реалізації мети)  
  (відповідальність зникає, коли відсутнє видиме просування до мети)

> _Чи буде це працювати чому? Чому? по кожному пункту_

### Зона впливу

```
┌─────────────────────┐
│    ЗВ по ланцюгу    │
│┌────────────────────┴┐
││     Можлива ЗВ      │
││┌────────────────────┴┐
│││     Очевидна ЗВ     │
│││ (шаблонне мислення) │
││└────────────────────┬┘
│└────────────────────┬┘
└─────────────────────┘
```

- Очевидна ЗВ — те, що думаємо ми, на що ми впливаємо.
  Через шаблонне мислення та низьку самооцінку ми не бачимо реальних рамок нашої ЗВ.  
  ??? (приклад з одною маршруткою з мікрорайону та всіма можливими варіантами доїхати вчасно до роботи)
- Можлива ЗВ — те, на що насправді ми можемо впливати особисто (дивись п. 1)
- ЗВ по ланцюгу — на кого впливаємо ми.  
  ??? Яка мотивація може бути, щоб люди зробили те, що ви їх попросите:
  - Матеріальна мотивація — не далі ніж на крок, або зовсім не працює (МММ, по суті "реклама")
  - Ідеологічна мотивація — добре передається по ланцюгу
  - Провокація — ("слабо", челенджі)

> _/Можна знов пройти по відповідях на невдачу і переформулювати з урахуванням залучення можливої ЗВ і ЗВ по ланцюгу./_

### Відчуття

Відповідальність це тягар

```
        ┌──────────────────┐
        │  О.п., я не зміг │         (я приклав недостатньо зусиль, щоб вийшло
      ┌─┴──────────────────┴─┐                      на суботник більше знайомих)
      │  О.п., ми не змогли  │       (прибрали, але не все, ставок брудний, 
    ┌─┴──────────────────────┴─┐               гарно б було зробити стежки, ...)
    │     О.п., ми змогли      │     (організував сусідів піти на суботник
  ┌─┴──────────────────────────┴─┐                                і ми прибрали)
  │ Особиста причетність, я зміг │   (пішов на суботник і прибрав)
┌─┴──────────────────────────────┴─┐
│   Долучення до когось, хто зміг  │ (живу в чистому місті де люди організують 
└──────────────────────────────────┘             суботники) / (Бєзсмєртний полк)
```

Переміщати людину зі сходинки на сходинку вище набагато важче ніж це зробити з командою.
На мою думку це через те, що:
- фокус відповідальності з особистості перекладається на команду (так легше перенести невдачу, але доведеться поділитись успіхом).
- з'являється можливість проявити себе перед кимось близьким (командою)

При цьому є ризик — коли за одну річ є декілька відповідальних, то по факту відповідальних немає. Про це буде далі.

## Команда

Поговоримо про вчорашній день. Вчорашній тому, вся країна знаходиться глибоко в позавчора.

Спочатку давайте пройдемось по еволюції структур організацій.

**Авторитаризм** (невеликі компанії, будівництво, ланка в ієрархічній структурі і т.і.)
- pros
  - миттєве реагування на зовнішні зміни
  - висока ефективність
- cons
  - не масштабується ні горизонтально ні вертикально
  - вузький горизонт планування
  - відсутність довіри

> _Авторитаризм це не структура, а режим правління. Нам він цікавий з точки зору місця прийняття рішень та комунікацій._

```
                 ╔═══╗
  ╭╌╌╌╌╌╌┬───────╢ * ╟───────┬╌╌╌╌╌╌╮
  ╎     ↓│       ╚═╤═╝      ↓│      ╎
 ↓╎    ╔═╧═╗    ╭╌╌┴╌╌╮    ╔═╧═╗   ↓╎
  ╎ ╭──╢   ╟──╮↓╎    ↓╎ ╭──╢   ╟──╮ ╎
  ╎↓│  ╚═══╝ ↓│ ╎     ╎↓│  ╚═══╝ ↓│ ╎
┌─┴─┴───┐ ┌───┴─┴─┐ ┌─┴─┴───┐ ┌───┴─┴─┐
│       │ │       │ │       │ │       │
└───────┘ └───────┘ └───────┘ └───────┘
```

**Ієрархічна структура** (військові, державні установи, т.і.)
- pros
  - можливе масштабування
- cons
  - проблеми комунікації
  - велика вартість на менеджмент
  - низька ефективність при масштабуванні (більше структура — менше раціональності)

```
                 ╔═══╗
         ╭───────╢ + ╟───────╮
        ↓│       ╚═══╝      ↓│
       ╔═╧═╗               ╔═╧═╗
    ╭──╢ + ╟──╮         ╭──╢ + ╟──╮
   ↓│  ╚═══╝ ↓│        ↓│  ╚═══╝ ↓│
┌───┴───┐ ┌───┴───┐ ┌───┴───┐ ┌───┴───┐
│       │ │       │ │       │ │       │
└───────┘ └───────┘ └───────┘ └───────┘
```

**Матрична структура** (корпорації, IT, т.і.)
- pros
  - часткове вирішення проблем комунікації за рахунок горизонтальних зв'язків через PM
- cons
  - в іншому ті самі проблеми що і з ієрархією

```
            a d m         ╔═══╗
    ╭─────────┬───────────╢ + ║
  ╔═╧═╗     ╔═╧═╗         ╚═╤═╝
  ║   ║     ║   ║          ↓│
  ╚═╤═╝     ╚═╤═╝           │f
┌───┴───┐ ┌───┴───┐ ← ╔═══╗ │u
│       ├─┤       ├───╢ + ╟─┤n
└───┬───┘ └───┬───┘   ╚═══╝ │c
┌───┴───┐ ┌───┴───┐ ← ╔═══╗ │
│       ├─┤       ├───╢ + ╟─╯
└───────┘ └───────┘   ╚═══╝
```

**Самокеровані команди**
- pros
  - зосередженість на досягненні цілей
  - швидка реакція на зовнішні зміни за рахунок прямої комунікації без посередництва
  - дозволяє виховувати відповідальність
- cons
  - потрібне однакове розуміння процесів: ризики відсутності довіри або низького контролю
  - кожен член команди має пройти страх перед змінами (це серйозне випробування)

```
                                   ╔═══╗
 ╭─────────┬─────────┬─────────┬───╢(+)║
⇅│        ⇅│        ⇅│        ⇅│   ╚═══╝
┏┷┱─────┐ ┏┷┱─────┐ ┏┷┱─────┐ ┏┷┱─────┐
┡━┛ +   │ ┡━┛ +   │ ┡━┛ +   │ ┡━┛ +   │
└───────┘ └───────┘ └───────┘ └───────┘
```

**V-Teams**
- pros
  - ще щільніша комунікація між командами (розповсюджуються вдалі практики між командами)
  - максимальна ефективність кожного члена команди
- cons
  - потрібен високий рівень особистої відповідальності кожного члена команди

```
                                 ╔═══╗
    ╭────┬────┬────┬────┬────┬───╢(+)║
   ⇅│   ⇅│   ⇅│   ⇅│   ⇅│   ⇅│   ╚═══╝
┌▅──┴───┐│┌───┴───┐│┌▅──┴───┐│
│   +┌──┼┴┼──┐+┌▅─┼┴┼──┐+┌──┼┴───┐
└────┼──┘+└──┼─┼──┘+└──┼─┼──┘+   │
     └───────┘ └───────┘ └───────┘
```

Ці структури в граніті не вибиті, в житті бувають дивні суміші.
Наприклад в корпоративній структурі можуть бути десь авторитарні менеджери, але вся система не може бути авторитарною через проблеми комунікації в великій структурі.
Інший приклад: в командній системі чи V-Teams може бути введено тимчасове авторитарне керування для виходу з кризи.

> _Де на вашу думку Пласт? Чому?_

### Самокеровані команди

Цінності в команді:
- люди за замовченням відповідальні, _/навіть якщо це не так/_ — на цьому будується довіра і підтягується відповідальність кожного до середнього рівня
- безпека — кожен може висловитись, його почують і не висміюватимуть
- нічого не прибито цвяхами, все потрібно змінювати, якщо це щось покращує
- відкритість — дозволяє іншим 
- ...

Координація:
- в середині кожної команди регулярна (щоденна) координація
- між командами координація проводиться як тільки в ній виникає потреба (про це вирішується на щоденній координації)
- регулярна (тиждень-місяць-квартал) координація команд з керівником про досягненню цілей
- може бути регулярна координація між командами по проекту
- час регулярних зустрічей вибирається від потреби

> _/Розповісти «навіщо» по кожному пункту/_  
> _/Яка різниця з ієрархією (показати на структурі)?/_

Інформація:
- будь-яка домовленість є публічною, відкритою між командами _/будь хто може прийти на зустріч, або дізнатися про результат зустрічі/_
- інформація швидко застаріває, на будь-якій зустрічі може бути прийняте діаметрально-протилежне рішення

Вирішення питань:
- з кожного витягається, яке на його думку рішення може бути _/схоже на брейншторм, але зазвичай потрібно витягати/_
- коли є декілька гарних рішень проводиться голосування _/наприклад по три голоси/_
- всі до жодного в команді мають бути згодні з рішенням, інакше воно не приймається
- підтримується і провокується ініціатива, але завжди потрібно домовлятись _/дивись попередні пункти/_

Вирішення конфліктів:
- будь-яка незгода має мати конструктивні аргументи _/немає конструктиву — немає незгоди/_
- коли хтось блокує пропозицію (а мають домовитись і дати згоду всі в команді), пропонують запобіжники: при яких складових буде зроблений відкат, та пошук іншого шляху
- всі рішення фіксуються, щоб була можливість повернутись до записів і згадати про що саме домовились
- троллінг — того хто починає тороллити ставлять на місце того, кого він тролить. Троллінг швидко закінчується. _/приклад, як це буває/_

Проекти:
- кожен проект має ціль чи декілька цілей, які мають вимірюватись і мати термін досягнення
- кожна команда має декілька цілей і особисто відповідає за досягнення кожної цілі

> _/Яка різниця з ієрархією (показати на структурі)?/_

Керування:
- команда не має керівника який би віддавав би розпорядження, що робити і як робити
- рішення приймається всією командою (всі до жодного мають бути згодні)
- цілі команди встановлюються на обговоренні з керівником компанії

> _/Чому?/_

Конкуренція:
- в команді виникає конкуренція за пропозиції які приведуть до досягнення цілі (рішення шукаються на брейнштормах)
- зникає конкуренція за посаду та ресурси (рівні права і потрібно про все домовлятись)
- при конкуренції між командами — або об'єднують зусилля, або одна команда вибирає іншу ціль

> _/Як це буває в реальній команді?/_

Склад команди:
- команда формується не за вмінням (може, не може), а за бажанням і справами (робить, не робить) _/запитати різницю між вміє і робить: відповідальність/_
- склад команди має постійно змінюватись, від досягнення однієї мети до іншої
  - для того щоб зробити щось нове команда складається не з вузькоспеціалізованих професіоналів одного профілю,
    мають бути стрілки і ті хто підноситиме патрони. По друге, ще не існує професіоналів в чомусь новому, що має зробити команда
  - в команді завжди мають бути новачки, які вчаться командній роботі.
    Самокерована команда дуже швидко відривається від базових можливостей звичайних людей, тому поріг входу в команду стає надвисоким,
    через це в команді виникає брак учасників — команда деградує і розвалюється. Тому потрібна свіжа кров.
    Крім того це дозволяє клонувати команди.
- відсутні посад чи посадових інструкцій, але є 2 варіанти:
  - всі роблять все за домовленістю
  - розподіляються ролі в залежності від вмінь і завантаженості

Набір в команду:
- межа може бути розмита, тому що до команди можна примкнути і тут своєчасно людину потрібно включити в командні процеси
- при пошуку співбесіду проводять учасники команди _/не більш ніж двоє за раз/_, крім професіональних здібностей виявляють спільний дух і цінності
- новачка потрібно навчити навичкам спілкування в команді і пояснити всі поточні процеси, даючи відповідь «чому так» _/часто забувають/_
- в великих компаніях з великою кількістю команд існують програми ротації новачка між командами в перші місяці роботи _/чому? і як це відбувається/_

Навчання:
- дуже важливо, щоб у всіх учасників було однакове розуміння цінностей компанії/команди _/безпека, ініціатива, можливість вискзатись без осуду, неприйнятні речі для команди/_,
  тому це постійно проговорюється коучем чи керівником, чи кимось з команди, хто бере на себе таку роль
- на регулярну основу виноситься обмін досвідом між командами — мітапи
- ротації між командами, будь-хто може перейти з однієї до іншої команди і це не зрада.
  Він з собою приносить досвід в нову команду, і отримує досвід від нової команди.
  Ротація може бути тимчасовою.
- особистий ріст _/особисті регулярні зустрічі з керівником або коучем, напрямок росту/_
- менторінг _/передача досвіду/_

Оцінка ефективності:
- збоку замовників проектів оцінюється ефективність команди (не оцінюється індивідуальна ефективність людей) _/трохи соціалізму/_
- ЗП та премії залежать від грейду людини, тому всередині команди кожен оцінюється як з середини, так і ззовні _/розповісти про рев'ю/_
- грейди не публічні

## Мета

Для того щоб чогось досягти потрібно постійно бачити результат.
Але в процесі часто відхиляються від курсу через те, що результат можуть розуміти по різному, збивається фокус на щось інше або результат виявляється недосяжним (недостатньо ресурсів/часу/сил).

Є багато інструментів і методологій, один з них SMART. Це критерії за якими оцінюється задача, проект або мета.
Критерії SMART допомагають значно збільшує ймовірність виконання та досягнення мети.

- **S** — конкретна (_Specific_), не абстрактна і однозначна. Мають бути відповіді на запитання:
  - кому це потрібно? що саме хочуть?
  - що для цього потрібно зробити?
  - хто ще має бути задіяний щоб це зробити?
  - де це потрібно робити?
  - які потрібні ресурси?
- **M** — вимірювана (_Measurable_). Ідея в тому, щоб:
  - були чіткі критерії того, що мету досягли. Потрібно вибрати критерії досягнення і 7 разів впевнитись, що вони вірні. _/розповісти про помилки вибору критеріїв/_
  - від старту і до завершення можна було трекати прогрес. Для цього **вміти** робити виміри вибраних критеріїв, зробити до старту і постійно робити впродовж всього руху до мети.
- **A** — має виконавця (_Assignable_). Наявність виконавця передбачає однозначні відповіді:
  - хто? є час? всі ресурси? компетенції?
  - чи розуміє він усі критерії мети? Як це буде доведене?
  - чи буде він нести відповідальність? Яку?
- **R** — реалістична (_Realistic_) означає що у вас є план, час, будуть забезпечені всі необхідні ресурси, компетенції.
  Під планом розуміється, що є розуміння всіх кроків, які потрібно зробити для досягнення. Та по кожному кроку є, чи будуть, всі необхідні ресурси.
- **T** — обмеження в часі (_Time-related_) не тільки означає, коли має бути досягнута мета, в першу чергу воно впливає на:
  - скільки часу доведеться витратити виконавцям, а це гроші (так само оренда, задіяний інструмент ...)
  - як скоро результат почне давати віддачу _/наприклад підключення до мережі з абонплатою/_

Є інші способи та процеси, які допоможуть збільшити ймовірність досягнення мети.
Серед PM-ів відомий збір процесів під назвою PMBook. На мою думку занадто бюрократизована річ.
Мені здається що найпопулярнішим є шлях фокусу на проблемі користувача, описаний в книзі «Розробляємо ціннісні пропозиції» автор Александер Остервальдер,
де через ітеративність і перевірку постійно змінюється курс руху.
Зосередження йде не на сформованому результаті в минулому, який потрібно досягти, а на запиті користувачів.

Одні процеси не виключають інші. Про це далі.

## Процес безперервної зміни процесів

На мою думку це перлина серед всіх інших процесів. Окрім всього, він дозволяє будувати самокеровані команди.

TBD
